\chapter{Introduzione}
In questo corso si analizzeranno modelli probabilistici. Essi permettono
di quantificare l'incertezza delle informazioni e successivamente prendere delle
decisioni. Questi passi sono fondamentali perché siamo costantemente circondati
da tantissimi dati (evidenze) che per loro natura sono incerti, quindi dobbiamo
avere un modo per gestire l'incertezza con l'obiettivo di prendere delle
decisioni sensate.

Quando devo prendere delle decisioni sui dati che analizzo, posso avere diversi
problemi:
\begin{itemize}
    \item Dati mancanti/inesatti
    \item Evidenze inconsistenti
    \item Diverse fonti di incertezza
\end{itemize}
I \textbf{modelli probabilistici} rappresentano l'incertezza tramite le
dipendenze tra le variabili, le quali sono rappresentate dalla struttura del
modello, e le probabilità, ovvero i parametri del modello. Rappresentando
l'incertezza, si riesce ad automatizzare la parte di previsione, rendendo di
conseguenza il modello:
\begin{itemize}
    \item Scalabili
    \item Robusti
    \item Adattivi
\end{itemize}

Per ora sono stati visti solo modelli \textbf{discriminativi}, al contrario i
modelli probabilistici sono \textbf{generativi} perché sono caratterizzati da
variabili aleatorie, le quali possono essere campionate e permettono di
effettuare delle simulazioni. Essi si basano sulla teoria della probabilità e
quindi ci permetteranno di inferire quantità sconosciute e allo stesso tempo
apprendere.

A livello di matematica si partirà da Teorema di Bayes per adattare i modelli
nel tempo.

La fase di inferenza si classifica in due tipi:
\begin{itemize}
    \item \textbf{Diagnostica}: dalla classe si ricava l'evidenza.
    \item \textbf{Prognostica}: dall'evidenza si ricava la classe.
\end{itemize}
\begin{esempio}
    Definizione di un sistema di Ranking per gli scacchi basato sulla statistica.
    L'idea si basa sul fatto che non è possibile la misura diretta, ogni
    risultato della partita dipende dalle persone. Quindi al termine di ogni
    partita bisogna aggiornare la posizione in base al risultato della partita e
    chi ha giocato.

    Si esprime l'assunzione che la variabile che modella la mossa ha una
    distribuzione normale.

    Abbiamo due variabili gaussiane che rappresentano il valore del giocatore.
    Quando si conosce l'esito della partita, si cambia la distribuzione delle
    due variabili.
    \begin{itemize}
        \item $y$: risultato della partita
        \item $\pi$: caratteristiche del giocatore
        \item $s$: livello del problema
    \end{itemize}
    L'inferenza sarà diagnostica (dall'esito all'inizio).
\end{esempio}
\begin{esempio}
    Supponiamo di chiedere un finanziamento di $10000$ per un auto con scadenza
    a $1$ anno. Il finanziamento può essere o al tasso fisso o al tasso variabile.
    I modelli probabilistici permettono di identificare il miglior tasso pur non
    sapendo come cambieranno.
\end{esempio}
In generale i sistemi che modellano anche l'incertezza dovrebbero funzionare 
meglio rispetto a quelli che non la gestiscono. Per arrivare a questo obiettivo, 
si utilizzerà la teoria della probabilità.
